# Introduction {#intro}

Dirbdamas su moksleiviais buvau sukūręs straipsnio analizės užduotį. Užduotį pasiskolinau iš istorijos mokymo - norėdamas atsakyti į klausimus, turi perskaityti su straipsniu arba jo ištraukomis. Tikslas dvejopas - viena, tai yra gera proga susipažinti su moksliniais straipsniais iki universiteto ir pamatyti biologiją "tikrame pasaulyje", antra,  tai yra proga pritaikyti savo biologijos žinias ir sužinoti, kaip jos pritaikomos. Tikiu, jog geriausia išmokti ką nors per praktiką. Biologijos atveju tai yra kėblu: ne visi turi galimybę dirbti laboratorijoje, patekti į prozektoriumą ar dirbti su universiteto tyrėjais. Bet straipsnių analizė yra kiekvieno gyvybės mokslų specialisto darbo dalis. Palyginti rezultatus tarp straipsnių, interpretuoti išvadas ir pateikti savo išvadas yra vienas svarbiausių įgūdžių, kuriuos galima įgyti. Dar geriau, tai universalus įgūdis, kuris galioja praktiškai bet kurioje srityje. Tai - sugebėjimas kritiškai mąstyti.

